<!DOCTYPE html>
<html>
	<head>
		<meta charset="utf-8">
		<title></title>
	</head>
	<body>
		<div style="color:#4B5364; margin:auto;width: 500px;" >	<!-- 容器标签，与span区别别是，div会另取一行，span内部包裹文本，div则是所有-->
			<!--  margin:auto 让元素本身水平居中 --><!-- text-align：center 让元素内部水平居中 -->
			<p align="center" style="color: #F40;font-size: 1.5rem;">
			<span style="background-color: yellow;">
				前赤壁赋
			</span>
		</p><!-- 背景颜色"background-color: gray;" --><!-- 字体颜色 color: aliceblue--><!-- 字体大小font-size: 24px -->	<!-- span为容器标签，形成一个紧贴内容的不可见容器装住内容-->
		<p><b>壬戌之秋，七月既望</b>，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。</p>	<!-- b加粗双标签 -->
		<p>少焉，月出于东山之上，徘徊于斗牛之间。白露横江，水光接天。</p>
		<p>纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。</p>
		<p>于是饮酒乐甚，扣舷而歌之。歌曰：<span style="color: #98C379;">“桂棹兮兰桨，击空明兮溯流光。渺渺兮予怀，望美人兮天一方。”</span></p>
		<p>客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。</p>
		<p>苏子愀然，正襟危坐而问客曰：“何为其然也？”客曰：<span style="color: #F40;">“月明星稀，乌鹊南飞，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？</span></p>
		<p>方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？</p>
		<p>况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。</p>
		<p>哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”</p>
		<p>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；</p>
		<p>自其不变者而观之，则物与我皆无尽也，而又何羡乎!且夫天地之间，物各有主,苟非吾之所有，虽一毫而莫取。</p>
		<p>	惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”</p>
		<p>	客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。</p>
		</div>
	</body>
</html>
